# double-drift-clone

# Merhabalar

Projeyi teslim aldığımdan bitirdiğim ana kadar +40 saat geçti. Kayıtlarımda toplamda 26,7 saat çalışarak geliştirdiğimi görüyorum. Geldiğim noktada projenin bazı yetkinlikleri şu şekilde:

- Kolay hazırlanabilir level sistemi
- Birkaç tık ile güncellenebilir araç sistemi
- Eklenen araçlara göre şekillenen garaj sistemi
- ve de eğlenceli bir drift mekaniği

![levelSystem](https://github.com/oguzhandelibas/double-drift-clone/assets/64430254/160b2340-672e-432f-9a6b-3c586dc38fcd)
![carSystem](https://github.com/oguzhandelibas/double-drift-clone/assets/64430254/2e65ed76-d8c7-41ff-aefa-0d2ddd41f78b)
![trafficSystem](https://github.com/oguzhandelibas/double-drift-clone/assets/64430254/7ed8bec4-5d63-4927-9490-7418673b4e7f)


# Garaj Sistemi:
https://github.com/oguzhandelibas/double-drift-clone/assets/64430254/44a51018-99cf-4db6-9d20-ac6d7c6e5da7


# Oynanış:
https://github.com/oguzhandelibas/double-drift-clone/assets/64430254/283eb24a-8601-4f3f-b62b-995b58234802



# Düşüncem: 
Orijinal oyunu daha önce görmüş ve test etmiştim. 2023 yılında ilk kez karşılaştığımda beni en çok etkileyen unsur, oyunun oynanış mekaniklerinin akıcılığıydı. Ancak, şu an baktığımda oyunun potansiyelini tam anlamıyla kullanamadığını düşünüyorum. Eğlenceli bir mekanik mevcut, fakat bu mekanik yeterince destekleyici içerik ve görsel sunuma sahip değil. Oyunun, kullanıcıların ilgisini sürdürebilmesi için karakter geliştirme kısmına ağırlık vermesi gerektiğine inanıyorum. Mevcut haliyle kullanıcılar, oyuna başladıktan bir-iki gün sonra ilgilerini kaybedeceklerdir. Bu durumu önlemek için oyunculara, kendi araçlarını istedikleri şekilde geliştirme fırsatı tanımalıyız. Şu an oyunda, üç başlık altında incelenen araç geliştirme özellikleri mevcut, fakat bu özellikler yeterince desteklenmiyor. Oyun, bu geliştirme özelliklerini daha kapsamlı hale getirerek bir garaj geliştirme oyununa dönüşebilir ve böylece kullanıcıları daha uzun süre bağlı tutabilir.

Bir diğer önemli sorun ise oyunun iç ekonomisinin zayıf olmasıdır. Kolibri Games gibi şirketlerin Idle Miner Tycoon gibi oyunlarından da görebileceğimiz üzere, oyun içi ekonomi, oyuncuların hızla sıkılabileceği bir oyunu bile 1-2 aya kadar yayabilmektedir. Bu nedenle, oyun içi ekonomiyi güçlendirecek iyi düşünülmüş algoritmalar ve sürekli güncellenen oyun içi etkinlikler tasarlanmalıdır. Bu sayede, oyunculara uzun vadede ilgi çekici bir deneyim sunulabilir.

Özetle, oyun eğlenceli ve çekici bir mekaniğe sahip, bu da kullanıcı çekme konusunda başarılı olmasını sağlıyor. Ancak, yukarıda belirttiğim gibi, kullanıcıları uzun süre tutmak için ek unsurlarla desteklenmesi gerekiyor. Potansiyelini tam anlamıyla gerçekleştirebilmesi için karakter ve araç geliştirme özelliklerinin yanı sıra güçlü bir oyun içi ekonomi sistemi de şarttır. Bu adımlar atıldığında, oyun hem yeni kullanıcıları çekecek hem de mevcut kullanıcıları uzun süre bağlı tutacaktır.

Saygılarımla.
